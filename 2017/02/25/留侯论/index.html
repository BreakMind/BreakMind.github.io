<!DOCTYPE html>
<html>
<head>
  <meta charset="utf-8">
  
  <title>留侯论 | 披星戴月，披荆斩棘，头也不回向前走</title>
  <meta name="viewport" content="width=device-width, initial-scale=1, maximum-scale=1">
  <meta name="description" content="观今宜鉴古，无古不成今">
<meta property="og:type" content="article">
<meta property="og:title" content="留侯论">
<meta property="og:url" content="http://BreakMind.github.io/2017/02/25/留侯论/index.html">
<meta property="og:site_name" content="披星戴月，披荆斩棘，头也不回向前走">
<meta property="og:description" content="观今宜鉴古，无古不成今">
<meta property="og:updated_time" content="2017-02-25T11:46:59.000Z">
<meta name="twitter:card" content="summary">
<meta name="twitter:title" content="留侯论">
<meta name="twitter:description" content="观今宜鉴古，无古不成今">
  
    <link rel="alternate" href="/atom.xml" title="披星戴月，披荆斩棘，头也不回向前走" type="application/atom+xml">
  
  
    <link rel="icon" href="/favicon.png">
  
  
    <link href="//fonts.googleapis.com/css?family=Source+Code+Pro" rel="stylesheet" type="text/css">
  
  <link rel="stylesheet" href="/css/style.css">
  

</head>

<body>
  <div id="container">
    <div id="wrap">
      <header id="header">
  <div id="banner"></div>
  <div id="header-outer" class="outer">
    <div id="header-title" class="inner">
      <h1 id="logo-wrap">
        <a href="/" id="logo">披星戴月，披荆斩棘，头也不回向前走</a>
      </h1>
      
    </div>
    <div id="header-inner" class="inner">
      <nav id="main-nav">
        <a id="main-nav-toggle" class="nav-icon"></a>
        
          <a class="main-nav-link" href="/">主页</a>
        
          <a class="main-nav-link" href="/archives">归档</a>
        
          <a class="main-nav-link" href="/">个人简介</a>
        
      </nav>
      <nav id="sub-nav">
        
          <a id="nav-rss-link" class="nav-icon" href="/atom.xml" title="RSS Feed"></a>
        
        <a id="nav-search-btn" class="nav-icon" title="搜索"></a>
      </nav>
      <div id="search-form-wrap">
        <form action="//google.com/search" method="get" accept-charset="UTF-8" class="search-form"><input type="search" name="q" results="0" class="search-form-input" placeholder="Search"><button type="submit" class="search-form-submit">&#xF002;</button><input type="hidden" name="sitesearch" value="http://BreakMind.github.io"></form>
      </div>
    </div>
  </div>
</header>
      <div class="outer">
        <section id="main"><article id="post-留侯论" class="article article-type-post" itemscope itemprop="blogPost">
  <div class="article-meta">
    <a href="/2017/02/25/留侯论/" class="article-date">
  <time datetime="2017-02-25T11:31:25.000Z" itemprop="datePublished">2017-02-25</time>
</a>
    
  <div class="article-category">
    <a class="article-category-link" href="/categories/鉴古/">鉴古</a>
  </div>

  </div>
  <div class="article-inner">
    
    
      <header class="article-header">
        
  
    <h1 class="article-title" itemprop="name">
      留侯论
    </h1>
  

      </header>
    
    <div class="article-entry" itemprop="articleBody">
      
        <p>古之所谓豪杰之士，必有过人之节。人情有所不能忍者，匹夫见辱，拔剑而起，挺身而斗，此不足为勇也。天下有大勇者，卒然临之而不惊，无故加之而不怒。此其所挟持者甚大，而其志甚远也。</p>
<p>夫子房受书于圯上之老人也，其事甚怪；然亦安知其非秦之世，有隐君子者出而试之。观其所以微见其意者，皆圣贤相与警戒之义；而世不察，以为鬼物，亦已过矣。且其意不在书。当韩之亡，秦之方盛也，以刀锯鼎镬待天下之士。其平居无罪夷灭者，不可胜数。虽有贲、育，无所复施。夫持法太急者，其锋不可犯，而其势未可乘。子房不忍忿忿之心，以匹夫之力，而逞于一击之间；当此之时，子房之不死者，其间不能容发，盖亦已危矣。千金之子，不死于盗贼，何者？其身之可爱，而盗贼之不足以死也。子房以盖世之才，不为伊尹、太公之谋，而特出于荆轲、聂政之计，以侥幸于不死，此圯上老人所为深惜者也。是故倨傲鲜腆而深折之。彼其能有所忍也，然后可以就大事，故曰：“孺子可教也。”</p>
<p>楚庄王伐郑，郑伯肉袒牵羊以逆；庄王曰：“其君能下人，必能信用其民矣。”遂舍之。勾践之困于会稽，而归臣妾于吴者，三年而不倦。且夫有报人之志，而不能下人者，是匹夫之刚也。夫老人者，以为子房才有余，而忧其度量之不足，故深折其少年刚锐之气，使之忍小忿而就大谋。何则？非有生平之素，卒然相遇于草野之间，而命以仆妾之役，油然而不怪者，此固秦皇之所不能惊，而项籍之所不能怒也。</p>
<p>观夫高祖之所以胜，而项籍之所以败者，在能忍与不能忍之间而已矣。项籍唯不能忍，是以百战百胜而轻用其锋；高祖忍之，养其全锋而待其弊，此子房教之也。当淮阴破齐而欲自王，高祖发怒，见于词色。由此观之，犹有刚强不忍之气，非子房其谁全之？太史公疑子房以为魁梧奇伟，而其状貌乃如妇人女子，不称其志气。呜呼！此其所以为子房欤！</p>
<hr>
<p>点评：忍常人所不能忍，受常人所不能受。如果想做普通人，那么就没有必要对自己有太高要求，但是如果不想做普通人。那么主动去做那些普通人不会去做的事情，去忍受一般人无法忍受的事情。</p>

      
    </div>
    <footer class="article-footer">
      <a data-url="http://BreakMind.github.io/2017/02/25/留侯论/" data-id="cizlddwoo000ba56qmsp4o6ra" class="article-share-link">分享</a>
      
      
    </footer>
  </div>
  
    
<nav id="article-nav">
  
    <a href="/2017/02/25/增光贤文-上/" id="article-nav-newer" class="article-nav-link-wrap">
      <strong class="article-nav-caption">新的</strong>
      <div class="article-nav-title">
        
          增光贤文-上
        
      </div>
    </a>
  
  
    <a href="/2017/02/21/hello-world/" id="article-nav-older" class="article-nav-link-wrap">
      <strong class="article-nav-caption">旧的</strong>
      <div class="article-nav-title">这是我的第一篇博客</div>
    </a>
  
</nav>

  
</article>


  <section id="comments">
    <!-- 多说评论框 start -->
    <div class="ds-thread" data-thread-key="post-留侯论" data-title="留侯论" data-url="http://BreakMind.github.io/2017/02/25/留侯论/"></div>
    <!-- 多说评论框 end -->
    <!-- 多说公共JS代码 start (一个网页只需插入一次) -->
    <script type="text/javascript">
    var duoshuoQuery = {short_name:'breakmind'};
      (function() {
        var ds = document.createElement('script');
        ds.type = 'text/javascript';ds.async = true;
        ds.src = (document.location.protocol == 'https:' ? 'https:' : 'http:') + '//static.duoshuo.com/embed.js';
        ds.charset = 'UTF-8';
        (document.getElementsByTagName('head')[0] 
         || document.getElementsByTagName('body')[0]).appendChild(ds);
      })();
      </script>
    <!-- 多说公共JS代码 end -->
  </section>
  </section>
        
          <aside id="sidebar">
  
    
  <div class="widget-wrap">
    <h3 class="widget-title">分类</h3>
    <div class="widget">
      <ul class="category-list"><li class="category-list-item"><a class="category-list-link" href="/categories/IOS/">IOS</a></li><li class="category-list-item"><a class="category-list-link" href="/categories/吐槽/">吐槽</a></li><li class="category-list-item"><a class="category-list-link" href="/categories/鉴古/">鉴古</a></li></ul>
    </div>
  </div>


  
    

  
    
  
    
  <div class="widget-wrap">
    <h3 class="widget-title">归档</h3>
    <div class="widget">
      <ul class="archive-list"><li class="archive-list-item"><a class="archive-list-link" href="/archives/2017/02/">二月 2017</a></li></ul>
    </div>
  </div>


  
    
  <div class="widget-wrap">
    <h3 class="widget-title">最新文章</h3>
    <div class="widget">
      <ul>
        
          <li>
            <a href="/2017/02/25/阿里巴巴/">阿里巴巴招聘</a>
          </li>
        
          <li>
            <a href="/2017/02/25/IOS开发相关网站/">IOS开发相关网站</a>
          </li>
        
          <li>
            <a href="/2017/02/25/荀子劝学/">荀子劝学</a>
          </li>
        
          <li>
            <a href="/2017/02/25/增光贤文-上/">增光贤文-上</a>
          </li>
        
          <li>
            <a href="/2017/02/25/留侯论/">留侯论</a>
          </li>
        
      </ul>
    </div>
  </div>

  
    
  <div class="widget-wrap">
    <h3 class="widget-title">相关博客</h3>
    <div class="widget">
    <ul>
      <li><a href="http://ibireme.com" target="_blank">ibireme</a></li>
      <li><a href="http://github.ibireme.com/github/list/ios/" target="_blank">Github-iOS备忘</a></li>
      <li><a href="http://lysongzi.com/" target="_blank">lysongzZ_</a></li>
      <li><a href="http://blog.csdn.net/chenyufeng1991" target="_blank">乞力马扎罗的雪</a></li>
      <li><a href="http://www.shellsec.com/news/8114.html" target="_blank">BAT 面试指南</a></li>
      <li><a href="http://blog.csdn.net/yiyaaixuexi/" target="_blank">念茜</a></li>
      <li><a href="http://blog.txx.im/" target="_blank">TXX</a></li>
    </ul>
    </div>
  </div>


  
</aside>
        
      </div>
      <footer id="footer">
  
  <div class="outer">
    <div id="footer-info" class="inner">
      &copy; 2017 BreakMind<br>
      Powered by <a href="http://hexo.io/" target="_blank">Hexo</a>
    </div>
  </div>
</footer>
    </div>
    <nav id="mobile-nav">
  
    <a href="/" class="mobile-nav-link">主页</a>
  
    <a href="/archives" class="mobile-nav-link">归档</a>
  
    <a href="/" class="mobile-nav-link">个人简介</a>
  
</nav>
    

<script src="//ajax.googleapis.com/ajax/libs/jquery/2.0.3/jquery.min.js"></script>


  <link rel="stylesheet" href="/fancybox/jquery.fancybox.css">
  <script src="/fancybox/jquery.fancybox.pack.js"></script>


<script src="/js/script.js"></script>

  </div>
</body>
</html>