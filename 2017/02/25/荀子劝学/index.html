<!DOCTYPE html>
<html>
<head>
  <meta charset="utf-8">
  
  <title>荀子劝学 | 披星戴月，披荆斩棘，头也不回向前走</title>
  <meta name="viewport" content="width=device-width, initial-scale=1, maximum-scale=1">
  <meta name="description" content="君子曰： 学不可以已。
青， 取之于蓝， 而青于蓝； 冰， 水为之， 而寒于水。 木直中绳， 輮以为轮， 其曲中规。 虽有槁暴， 不复挺者， 輮使之然也。 故木受绳则直， 金就砺则利， 君子博学而日参省乎己， 则知明而行无过矣。
故不登高山， 不知天之高也； 不临深溪， 不知地之厚也； 不闻先王之遗言， 不知学问之大也。 干、 越、 夷、 貉之子， 生而同声， 长而异俗， 教使之然也。 诗曰： “">
<meta property="og:type" content="article">
<meta property="og:title" content="荀子劝学">
<meta property="og:url" content="http://BreakMind.github.io/2017/02/25/荀子劝学/index.html">
<meta property="og:site_name" content="披星戴月，披荆斩棘，头也不回向前走">
<meta property="og:description" content="君子曰： 学不可以已。
青， 取之于蓝， 而青于蓝； 冰， 水为之， 而寒于水。 木直中绳， 輮以为轮， 其曲中规。 虽有槁暴， 不复挺者， 輮使之然也。 故木受绳则直， 金就砺则利， 君子博学而日参省乎己， 则知明而行无过矣。
故不登高山， 不知天之高也； 不临深溪， 不知地之厚也； 不闻先王之遗言， 不知学问之大也。 干、 越、 夷、 貉之子， 生而同声， 长而异俗， 教使之然也。 诗曰： “">
<meta property="og:updated_time" content="2017-02-25T12:41:40.000Z">
<meta name="twitter:card" content="summary">
<meta name="twitter:title" content="荀子劝学">
<meta name="twitter:description" content="君子曰： 学不可以已。
青， 取之于蓝， 而青于蓝； 冰， 水为之， 而寒于水。 木直中绳， 輮以为轮， 其曲中规。 虽有槁暴， 不复挺者， 輮使之然也。 故木受绳则直， 金就砺则利， 君子博学而日参省乎己， 则知明而行无过矣。
故不登高山， 不知天之高也； 不临深溪， 不知地之厚也； 不闻先王之遗言， 不知学问之大也。 干、 越、 夷、 貉之子， 生而同声， 长而异俗， 教使之然也。 诗曰： “">
  
    <link rel="alternate" href="/atom.xml" title="披星戴月，披荆斩棘，头也不回向前走" type="application/atom+xml">
  
  
    <link rel="icon" href="/favicon.png">
  
  
    <link href="//fonts.googleapis.com/css?family=Source+Code+Pro" rel="stylesheet" type="text/css">
  
  <link rel="stylesheet" href="/css/style.css">
  

</head>

<body>
  <div id="container">
    <div id="wrap">
      <header id="header">
  <div id="banner"></div>
  <div id="header-outer" class="outer">
    <div id="header-title" class="inner">
      <h1 id="logo-wrap">
        <a href="/" id="logo">披星戴月，披荆斩棘，头也不回向前走</a>
      </h1>
      
    </div>
    <div id="header-inner" class="inner">
      <nav id="main-nav">
        <a id="main-nav-toggle" class="nav-icon"></a>
        
          <a class="main-nav-link" href="/">主页</a>
        
          <a class="main-nav-link" href="/archives">归档</a>
        
          <a class="main-nav-link" href="/">个人简介</a>
        
      </nav>
      <nav id="sub-nav">
        
          <a id="nav-rss-link" class="nav-icon" href="/atom.xml" title="RSS Feed"></a>
        
        <a id="nav-search-btn" class="nav-icon" title="搜索"></a>
      </nav>
      <div id="search-form-wrap">
        <form action="//google.com/search" method="get" accept-charset="UTF-8" class="search-form"><input type="search" name="q" results="0" class="search-form-input" placeholder="Search"><button type="submit" class="search-form-submit">&#xF002;</button><input type="hidden" name="sitesearch" value="http://BreakMind.github.io"></form>
      </div>
    </div>
  </div>
</header>
      <div class="outer">
        <section id="main"><article id="post-荀子劝学" class="article article-type-post" itemscope itemprop="blogPost">
  <div class="article-meta">
    <a href="/2017/02/25/荀子劝学/" class="article-date">
  <time datetime="2017-02-25T12:39:35.000Z" itemprop="datePublished">2017-02-25</time>
</a>
    
  <div class="article-category">
    <a class="article-category-link" href="/categories/鉴古/">鉴古</a>
  </div>

  </div>
  <div class="article-inner">
    
    
      <header class="article-header">
        
  
    <h1 class="article-title" itemprop="name">
      荀子劝学
    </h1>
  

      </header>
    
    <div class="article-entry" itemprop="articleBody">
      
        <p>君子曰： 学不可以已。</p>
<p>青， 取之于蓝， 而青于蓝； 冰， 水为之， 而寒于水。 木直中绳， 輮以为轮， 其曲中规。 虽有槁暴， 不复挺者， 輮使之然也。 故木受绳则直， 金就砺则利， 君子博学而日参省乎己， 则知明而行无过矣。</p>
<p>故不登高山， 不知天之高也； 不临深溪， 不知地之厚也； 不闻先王之遗言， 不知学问之大也。 干、 越、 夷、 貉之子， 生而同声， 长而异俗， 教使之然也。 诗曰： “嗟尔君子， 无恒安息。 靖共尔位， 好是正直。 神之听之， 介尔景福。” 神莫大于化道， 福莫长于无祸。</p>
<p>吾尝终日而思矣， 不如须臾之所学也； 吾尝跂而望矣， 不如登高之博见也。 登高而招， 臂非加长也， 而见者远； 顺风而呼， 声非加疾也， 而闻者彰。 假舆马者， 非利足也， 而致千里； 假舟楫者， 非能水也， 而绝江河。 君子性非异也， 善假于物也。</p>
<p>南方有鸟焉， 名曰蒙鸠， 以羽为巢， 而编之以发， 系之苇苕， 风至苕折， 卵破子死。 巢非不完也， 所系者然也。 西方有木焉， 名曰射干， 茎长四寸， 生于高山之上， 而临百仞之渊， 木茎非能长也， 所立者然也。 蓬生麻中， 不扶而直； 白沙在涅， 与之俱黑。 兰槐之根是为芷， 其渐之滫， 君子不近， 庶人不服。 其质非不美也， 所渐者然也。 故君子居必择乡， 游必就士， 所以防邪辟而近中正也。</p>
<p>物类之起， 必有所始。 荣辱之来， 必象其德。 肉腐出虫， 鱼枯生蠹。 怠慢忘身， 祸灾乃作。 强自取柱， 柔自取束。 邪秽在身， 怨之所构。 施薪若一， 火就燥也， 平地若一， 水就湿也。 草木畴生， 禽兽群焉， 物各从其类也。 是故质的张， 而弓矢至焉； 林木茂， 而斧斤至焉； 树成荫， 而众鸟息焉。 醯酸， 而蚋聚焉。 故言有招祸也， 行有招辱也， 君子慎其所立乎！</p>
<p>积土成山， 风雨兴焉； 积水成渊， 蛟龙生焉； 积善成德， 而神明自得， 圣心备焉。 故不积跬步， 无以至千里； 不积小流， 无以成江海。 骐骥一跃， 不能十步； 驽马十驾， 功在不舍。 锲而舍之， 朽木不折； 锲而不舍， 金石可镂。 蚓无爪牙之利， 筋骨之强， 上食埃土， 下饮黄泉， 用心一也。 蟹六跪而二螯， 非蛇鳝之穴无可寄托者， 用心躁也。</p>
<p>是故无冥冥之志者， 无昭昭之明； 无惛惛之事者， 无赫赫之功。 行衢道者不至， 事两君者不容。 目不能两视而明， 耳不能两听而聪。 螣蛇无足而飞， 鼫鼠五技而穷。 《诗》曰： “尸鸠在桑， 其子七兮。 淑人君子， 其仪一兮。 其仪一兮， 心如结兮！” 故君子结于一也。</p>
<p>昔者瓠巴鼓瑟， 而流鱼出听； 伯牙鼓琴， 而六马仰秣。 故声无小而不闻， 行无隐而不形 。玉在山而草润， 渊生珠而崖不枯。 为善不积邪？ 安有不闻者乎？</p>
<p>学恶乎始？ 恶乎终？ 曰： 其数则始乎诵经， 终乎读礼； 其义则始乎为士， 终乎为圣人， 真积力久则入， 学至乎没而后止也。 故学数有终， 若其义则不可须臾舍也。 为之， 人也； 舍 之， 禽兽也。 故书者， 政事之纪也； 诗者， 中声之所止也； 礼者， 法之大分， 类之纲纪也。 故学至乎礼而止矣。 夫是之谓道德之极。 礼之敬文也， 乐之中和也， 诗书之博也， 春秋之微 也， 在天地之间者毕矣。 君子之学也， 入乎耳， 着乎心， 布乎四体， 形乎动静。 端而言， 蝡而动， 一可以为法则。 小人之学也， 入乎耳， 出乎口； 口耳之间， 则四寸耳， 曷足以美七尺之躯哉！ 古之学者为己， 今之学者为人。 君子之学也， 以美其身； 小人之学也， 以为禽犊。 故不问而告谓之傲， 问一而告二谓之囋。 傲、 非也， 囋、 非也； 君子如向矣。<br>学莫便乎近其人。 礼乐法而不说， 诗书故而不切， 春秋约而不速。 方其人之习君子之说， 则尊以遍矣， 周于世矣。 故曰： 学莫便乎近其人。</p>
<p>学之经莫速乎好其人， 隆礼次之。 上不能好其人， 下不能隆礼， 安特将学杂识志， 顺诗书而已耳。 则末世穷年， 不免为陋儒而已。 将原先王， 本仁义， 则礼正其经纬蹊径也。 若挈裘领， 诎五指而顿之， 顺者不可胜数也。 不道礼宪， 以诗书为之， 譬之犹以指测河也， 以戈舂黍也， 以锥餐壶也， 不可以得之矣。 故隆礼， 虽未明， 法士也； 不隆礼， 虽察辩， 散儒也。</p>
<p>问楛者， 勿告也； 告楛者， 勿问也； 说楛者， 勿听也。 有争气者， 勿与辩也。 故必由其道至， 然后接之； 非其道则避之。 故礼恭， 而后可与言道之方； 辞顺， 而后可与言道之理； 色从而后可与言道之致。 故未可与言而言， 谓之傲； 可与言而不言， 谓之隐； 不观气色而言， 谓瞽。 故君子不傲、 不隐、 不瞽， 谨顺其身。 诗曰： “匪交匪舒， 天子所予。” 此之谓也。</p>
<p>百发失一， 不足谓善射； 千里蹞步不至， 不足谓善御； 伦类不通， 仁义不一， 不足谓善学。 学也者， 固学一之也。 一出焉， 一入焉， 涂巷之人也； 其善者少， 不善者多， 桀纣盗跖也； 全之尽之， 然后学者也。</p>
<p>君子知夫不全不粹之不足以为美也， 故诵数以贯之， 思索以通之， 为其人以处之， 除其害者以持养之。 使目非是无欲见也， 使耳非是无欲闻也， 使口非是无欲言也， 使心非是无欲虑也。 及至其致好之也， 目好之五色， 耳好之五声， 口好之五味， 心利之有天下。 是故权利不能倾也， 群众不能移也， 天下不能荡也。 生乎由是， 死乎由是， 夫是之谓德操。 德操然后能定， 能定然后能应。 能定能应， 夫是之谓成人。 天见其明， 地见其光， 君子贵其全也。</p>

      
    </div>
    <footer class="article-footer">
      <a data-url="http://BreakMind.github.io/2017/02/25/荀子劝学/" data-id="cizl9gsxx0005wq6q5wqpu4hm" class="article-share-link">分享</a>
      
      
    </footer>
  </div>
  
    
<nav id="article-nav">
  
    <a href="/2017/02/25/IOS开发相关网站/" id="article-nav-newer" class="article-nav-link-wrap">
      <strong class="article-nav-caption">新的</strong>
      <div class="article-nav-title">
        
          IOS开发相关网站
        
      </div>
    </a>
  
  
    <a href="/2017/02/25/增光贤文-上/" id="article-nav-older" class="article-nav-link-wrap">
      <strong class="article-nav-caption">旧的</strong>
      <div class="article-nav-title">增光贤文-上</div>
    </a>
  
</nav>

  
</article>


  <section id="comments">
    <!-- 多说评论框 start -->
    <div class="ds-thread" data-thread-key="post-荀子劝学" data-title="荀子劝学" data-url="http://BreakMind.github.io/2017/02/25/荀子劝学/"></div>
    <!-- 多说评论框 end -->
    <!-- 多说公共JS代码 start (一个网页只需插入一次) -->
    <script type="text/javascript">
    var duoshuoQuery = {short_name:'breakmind'};
      (function() {
        var ds = document.createElement('script');
        ds.type = 'text/javascript';ds.async = true;
        ds.src = (document.location.protocol == 'https:' ? 'https:' : 'http:') + '//static.duoshuo.com/embed.js';
        ds.charset = 'UTF-8';
        (document.getElementsByTagName('head')[0] 
         || document.getElementsByTagName('body')[0]).appendChild(ds);
      })();
      </script>
    <!-- 多说公共JS代码 end -->
  </section>
  </section>
        
          <aside id="sidebar">
  
    
  <div class="widget-wrap">
    <h3 class="widget-title">分类</h3>
    <div class="widget">
      <ul class="category-list"><li class="category-list-item"><a class="category-list-link" href="/categories/IOS/">IOS</a></li><li class="category-list-item"><a class="category-list-link" href="/categories/吐槽/">吐槽</a></li><li class="category-list-item"><a class="category-list-link" href="/categories/鉴古/">鉴古</a></li></ul>
    </div>
  </div>


  
    

  
    
  
    
  <div class="widget-wrap">
    <h3 class="widget-title">归档</h3>
    <div class="widget">
      <ul class="archive-list"><li class="archive-list-item"><a class="archive-list-link" href="/archives/2017/02/">二月 2017</a></li></ul>
    </div>
  </div>


  
    
  <div class="widget-wrap">
    <h3 class="widget-title">最新文章</h3>
    <div class="widget">
      <ul>
        
          <li>
            <a href="/2017/02/25/IOS开发相关网站/">IOS开发相关网站</a>
          </li>
        
          <li>
            <a href="/2017/02/25/荀子劝学/">荀子劝学</a>
          </li>
        
          <li>
            <a href="/2017/02/25/增光贤文-上/">增光贤文-上</a>
          </li>
        
          <li>
            <a href="/2017/02/25/留侯论/">留侯论</a>
          </li>
        
          <li>
            <a href="/2017/02/21/hello-world/">这是我的第一篇博客</a>
          </li>
        
      </ul>
    </div>
  </div>

  
    
  <div class="widget-wrap">
    <h3 class="widget-title">相关博客</h3>
    <div class="widget">
    <ul>
      <li><a href="http://ibireme.com" target="_blank">ibireme</a></li>
      <li><a href="http://github.ibireme.com/github/list/ios/" target="_blank">Github-iOS备忘</a></li>
      <li><a href="http://lysongzi.com/" target="_blank">lysongzZ_</a></li>
      <li><a href="http://blog.csdn.net/chenyufeng1991" target="_blank">乞力马扎罗的雪</a></li>
      <li><a href="http://www.shellsec.com/news/8114.html" target="_blank">BAT 面试指南</a></li>
      <li><a href="http://blog.csdn.net/yiyaaixuexi/" target="_blank">念茜</a></li>
      <li><a href="http://blog.txx.im/" target="_blank">TXX</a></li>
    </ul>
    </div>
  </div>


  
</aside>
        
      </div>
      <footer id="footer">
  
  <div class="outer">
    <div id="footer-info" class="inner">
      &copy; 2017 BreakMind<br>
      Powered by <a href="http://hexo.io/" target="_blank">Hexo</a>
    </div>
  </div>
</footer>
    </div>
    <nav id="mobile-nav">
  
    <a href="/" class="mobile-nav-link">主页</a>
  
    <a href="/archives" class="mobile-nav-link">归档</a>
  
    <a href="/" class="mobile-nav-link">个人简介</a>
  
</nav>
    

<script src="//ajax.googleapis.com/ajax/libs/jquery/2.0.3/jquery.min.js"></script>


  <link rel="stylesheet" href="/fancybox/jquery.fancybox.css">
  <script src="/fancybox/jquery.fancybox.pack.js"></script>


<script src="/js/script.js"></script>

  </div>
</body>
</html>